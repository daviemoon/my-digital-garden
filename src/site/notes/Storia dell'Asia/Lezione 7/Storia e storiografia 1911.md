---
{"dg-publish":true,"permalink":"/Storia dell'Asia/Lezione 7/Storia e storiografia 1911/"}
---

# Aspetti di interpretazione storica e storiografia sulla Rivoluzione del 1911

All'interno della moderna Repubblica Popolare Cinese (RPC) emergono diverse prospettive storiche da parte degli studiosi sulla Rivoluzione Xinhai.

>[!quote]  Zhang Kaiyuan, ex presidente della Central China Normal University (CCNU) di Wuhan 
>La rivoluzione rimane incompiuta. L'eredità del 1911 è un fallimento. I Tre Principi del Popolo, in particolare quelli riguardanti l'individuo e i "diritti del popolo", non sono stati realizzati. 


> [!quote] Yuan Weishi, storico cinese con sede all'Università Sun Yatsen (Guangzhou)
>  Non c'era affatto bisogno del 1911. Le conseguenze del 1911 sono state "il collasso finanziario e il warlordismo". Nessuna lode per Sun Yatsen: "È stato un rivoluzionario, ma non ha ottenuto molto di più in altri campi". 


>[!quote] Lo studioso di Taiwan Zhang Pengyuan 
>Il 1911 non fu un grande evento. Fu, infatti, l'inizio di decenni di caos. Solo con l'avvento al potere di Deng Xiaoping la Cina ha imboccato la strada voluta da Liang Qichao.


**Liang Qi Chao fu un prominente intellettuale dei primi decenni del Novecento, che svolse un ruolo fondamentale nella Riforma dei Cento Giorni, a favore di una modernizzazione del sistema politico, sociale nazionale**


### Discorso storiografico

Da un punto di vista storiografico, possiamo avere diverse letture della Rivoluzione di Xinhai:

- **Una prima interpretazione** riducibile alla formula "Rivoluzione dei rivoluzionari", è associata alla scuola di Taiwan.
	- Questa interpretazione enfatizza l'aspetto eroico di alcune figure chiave di leadership, e propone che ci sia stato effettivamente un evoluzione della Cina grazie alla lungimiranza di questi uomini e donne. L'interpretazione della scuola di Taiwan parte dalla vita e dalle opere di Sun Yat-Sen, alla rivoluzione in sé come lotta di ideali contro un sistema imperiale non più in grado di governare il paese

- **Una seconda interpretazione** riducibile alla formula "Rivoluzione dei borghesi" è associata alla scuola marxista della moderna RPC.
	- Questa interpretazione mette a fuoco la Rivoluzione di Xinhai più che altro come una  necessaria **fase borghese** nell'atto di una rivoluzione moderna che porta alla **vittoria del proletariato**. Secondo gli studiosi marxisti nel 1911 la Cina era in una fase di transizione al capitalismo come effetto della diffusione del commercio interno in primis e poi dell'apertura forzata al commercio internazionale che fa **emergere una classe borghese**, che sfida gli interessi della vecchia classe feudale e la sconfigge.

- **Una terza interpretazione** riducibile alla formula "Rivoluzione della nobiltà urbana", è associata alla visione occidentale.
	- Allontanandosi da una visione teleologica di una "rivoluzione al fine di deporre il sistema impero (scuola di Taiwan), buttare giù il sistema feudale (scuola Marxista)", gli studiosi occidentali hanno interpretato la rivoluzione di Xinhai **come crollo finale di un sistema malfunzionante e decadente**, in cui giocano un ruolo fondamentale le élite locali, rafforzate dalle riforme dell'ultimo periodo Qing che hanno sostenuto e preso guida della rivoluzione, contro i rivoluzionari più radicali.














